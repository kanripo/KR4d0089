# -*- mode: mandoku-view; -*-
#+TITLE: 柯山集
#+DATE: 2015-08-24 23:53:53.581570
#+PROPERTY: ID KR4d0089
#+PROPERTY: BASEEDITION WYG    
#+PROPERTY: JUAN 卷九
<pb:KR4d0089_WYG_009-1a>¶
欽定四庫全書¶
　柯山集巻九¶
　　　　　　　　　　　　　　宋　張耒　撰¶
　五言古詩¶
　　喜雨四首¶
隂陽不暫駐今夕已秋風晨興綿絲冷嵗月驚衰翁朝¶
烟㸑薪濕小甲蔬畦空且復一杯酒吾生不終窮¶
手種五色蕉意待聽秋雨南風扇旱日破葉萎不舉霶𩃱¶
<pb:KR4d0089_WYG_009-1b>¶
未終夕綠潤遽如許秋色入書幃已覺青鸞舞¶
牆東有髙樹夏葉圓綠綺西風纔一夕蕭颯遽如此寒¶
螿號其顛蟋蟀曉未已羣動催流光榮華難乆恃¶
隙地秋日曉寂無鄰里音惟有草根蟲風前咽復吟悲¶
歌者誰子徂年驚苦心青燈夜齋静微温生薄衾¶
　　次韻㑹存之直舍種竹¶
曽郎風塵表不似宰官身吏舍數竿竹鑿池水粼粼此¶
君不可疎亦復未易親虗心澹相授頗似南郭鄰我知¶
<pb:KR4d0089_WYG_009-2a>¶
王子猷正是君輩人¶
　　贈蔡彦規¶
我不見蔡子杜門十日餘今日叩我門滿手擕瓊琚鏗¶
鏘寫我前雜以貝與珠我愕不知報低頭驚且吁讀畢¶
致於懐餘光溢衿裾坐令簞瓢室磊犖堆璠璵我拙寡¶
所合甘為不材樗嗟君何所聞屢枉長者車我來淮南¶
遊靄靄子之譽驊騮走千里凡馬安能逾奈予不自量¶
痛鞭而疾驅常憂過所往疲憊傷吾軀願君少待我且¶
<pb:KR4d0089_WYG_009-2b>¶
欲休吾駒跳奔舎其羣子樂誰與俱俯身援其類是亦¶
仁之徒不然但用我畏甚將逃逋何如少待之効技供¶
子娱我無功名願與世日益踈反慕古沮溺窮年事耕¶
鉏皇皇吾夫子憂世亦勤劬雖然竟何就孰若安以居¶
人生各有懐未用相賢愚得樂願即止安能較錙銖又¶
疑異所任勞逸事亦殊作歌以訊之子意當何如¶
　　寄劉聲(原注在/海州作)¶
别君幾何時人事浩千萬身如張射侯憂愁劇强箭崎¶
<pb:KR4d0089_WYG_009-3a>¶
嶇走窮縣艱苦君未見未知菽水豊已感霜露變羈孤¶
寄窮海親友誰弔唁析圖補冬裘乞米煮朝飯無聊猶¶
自思援溺固誰願人生不終否此語非我分英䧺伏泥¶
塗暫晦乆必現如予百不能理自合貧賤豈當議隱顯¶
而有不遇歎但思竄山林逺脱人世患有田足耕耘有¶
水足罩汕蕭然便終老到死百不問平生泥佛祖久已¶
師壁觀况將無生禅下視有為幻吾子出羣材千牛有¶
餘刃行當脱塵埃鳴佩侍清燕髙卑各有得願勿譏尺¶
<pb:KR4d0089_WYG_009-3b>¶
鷃不有行道人誰當佐堯舜時哉勿自滯功業在力勸¶
握手不可期此計吾行辨¶
　　寄陳九¶
别來常思君無異饑待哺如何偶相逢握手復告去念¶
初别子時芳草才及屨天時不可㽞冄見歳云暮出門¶
怪子瘦告我困道路飄飄千餘里陸走復水泝古来黄¶
金盡壯士色亦沮斯人獨何少乃有衣食慮才髙窮不¶
怨志大貧若富吾將告君理子其聴我佈人生不終窮¶
<pb:KR4d0089_WYG_009-4a>¶
否泰亦有數子其保所有錐穎嚢必露古來立功名其¶
始不無忤得難失自寡進鋭退亦遽念君歸海瀕誰與¶
朝夕聚我方困而學每冀朋友助一從城北歸夢魂見¶
已屢願因南來者時以尺書寓¶
　　贈江瞻道¶
我行于四方其所急者友嗚呼得之難百不一邂逅人¶
心不可齊若十指於手随其短與長亦各有所取剛㦯¶
硬而折柔有弱而仆質良文不揚中美外莫副寛壺泛¶
<pb:KR4d0089_WYG_009-4b>¶
以枵狭盎廹而陋此猶其大概瑣瑣難悉究譬如選長¶
材棄百不一有其間雖得之猶或煩矯操我友居淮濵¶
飲德悉自幼豈期覊旅間乃獲聞謦欬嗟君如美玉外¶
徹中乃厚埋藏困塵埃要以不可垢他人十不一子乃¶
得八九餘虧能㡬何不待勉而就乃知昔求艱特以見¶
未乆但憂奔莫及敢惮喘而走我心子所知濩豁無所¶
囿是以行於世往往得嘲詬人才如其面不自知好醜¶
立之明鑑前乃見其可否子於我無嫌告我當苦口惟¶
<pb:KR4d0089_WYG_009-5a>¶
我于改過竊不敢自後嗟予廹飢寒子亦仰五斗何當¶
兩有歸投老作鄰叟¶
　　呈徐仲車¶
朝日照高簷夜霜猶在瓦纎纎墻邉桞春色已可把殘¶
年能㡬何奔駛劇湍瀉雖無功名求衰暮亦悲咤出門¶
問徐子两計决取舍為當勉自修汲汲不可暇為當飲¶
羙酒送老在杯斚子當指我途我即䇿其馬但我懶拙¶
姿終非服勤者¶
<pb:KR4d0089_WYG_009-5b>¶
　　正月望夜示童子¶
呼童致明燭展我忩前書顧謂爾童子此豈不足歟得¶
意自忘偽觀一知其餘爾觀千萬燈豈與一燭殊爾豈¶
不欲醉舉杯傾我壺爾豈不欲飽搆火烹我魚人生貪外¶
物要以樂其軀吾求安不足安用勞馳驅¶
　　贈敦復¶
敦復想為詩目見無全牛天工忌其才小邑使拘囚漫¶
塗以塵埃訟訊羣啾啾尚于紛紜中逸興時奔流不知¶
<pb:KR4d0089_WYG_009-6a>¶
誰使之瞥爾為南遊驊騮解其縶鷹隼脱于鞲山川困¶
搜羅風月遭嘲咻舉手聊探之縱横爛琳璆不有同行¶
人更歌而迭酬天應憫子勞乆苦暫使休柰何少縱之¶
一放不可收歸來見我喜逸氣凌髙秋我竊不自量妄¶
將挾其輈心知不可追子幸為我留君方嚴旗幢我亦¶
戒戈矛將圗詰朝見百敗非予羞¶
　　讀戚公恕進巻¶
世方尚纎柔子獨不可揉人皆喜呶呶子語不出口巉¶
<pb:KR4d0089_WYG_009-6b>¶
然即之髙俗子競嘲詬我嘗要之難快使暴其有乃知¶
謗之非更覺所得厚由來難小知此固可大受讀書常¶
辛勤世務飽經構琅琅滿編文一一可推究俗儒昧事¶
實文字工綵繡可觀不可用章甫冠土偶子能獨不然¶
渾樸謝雕鏤寜為目前玩功見施設後知心古所難形¶
兀實難售嗟君聽者寡風雨但孤雊又思理難常功業¶
亦邂逅豈令匠石斤常縮䄂間手無為扣角歌且進滿¶
尊酎但非遽可令有所待而偶干將伏黄土氣乃在牛¶
<pb:KR4d0089_WYG_009-7a>¶
斗顧君乆自安蔽抑寜復又¶
　　與友人論文因以詩投之¶
我雖不知文嘗聞于逹者文以意為車意以文為馬理¶
強意乃勝氣盛文如駕理惟當即止妄説即虚假氣如¶
决江河勢盛乃傾㵼文莫如六經此道亦不舍但於文¶
最髙窺不見隙罅故令後世儒其能及者寡文章古亦¶
衆其道則一也譬如張衆樂要以歸之雅區區為對偶¶
此格最汙下求之古無有欲學固未睱君為時俊髦我¶
<pb:KR4d0089_WYG_009-7b>¶
老安茍且聊獻師所傳無以吾言野¶
　　寄參寥¶
春風入楚鄉與子别經嵗有客過我門携君尺書至昔¶
我出京師倉皇省家事遂令千里别不一執君袂又聞¶
子亦行杖履若飄駛雖成相思詩欲寫不可寄飄飄山¶
水夢時與飛錫值乃能以書來知子猶我記浮雲隨髙¶
風聚散未可計遲君氷雪詩濯我塵埃思¶
　　送胡考甫¶
<pb:KR4d0089_WYG_009-8a>¶
胡公精悍姿勇氣如秋鷹兵書百萬言揮塵談如傾羞¶
戴文吏冠慨然喜功名願得文二殳為國作長城朝廷¶
士力盛戰馬如雲騰貔貅飽肉食武庫森神兵此豈不¶
足用麾之若雷霆如何彼疆鄰坐敢邀金繒由來在得¶
將選擇當至精譬如飬騏驥有御乃能行安得偉大夫¶
長驅兩隅清淮南聽公語乃是衛霍朋終軍白面児尚¶
欲請長纓縱横老將手出䄂盍一呈䇿馬勿自滯我將¶
觀厥成一奮庸將驕汎灌出精英立功報天子執節擁¶
<pb:KR4d0089_WYG_009-8b>¶
旗旌男兒當封侯寜為老書生¶
　　旦起¶
漫漫東牖白開帷納晨光欠伸推夜枕叩齒披朝裳瓦¶
盎汲石泉潄濯齒頰凉維兹孟夏初宿雨清髙堂栖鳥¶
起且啅露鶯鳴更藏悠悠曉花殷落落古桞蒼西舍初¶
鳴㫪東隣出求糧客馬已别櫪啇車欲踰岡羲和一揚¶
輝羣動皆擾攘有生無不求誰得偃于牀人生但如此¶
勤苦亦可傷况我病倦翮飄飄信風翔永懐中林士栖¶
<pb:KR4d0089_WYG_009-9a>¶
志烟霞鄉願言寄旅跡相托以徜徉¶
　　庭草¶
冉冉朝雨霽欣欣禽哺雛鮮鮮中庭草佳色日已敷童¶
子惡其蕃謁我盡掃除我為再三擷愛之不能鉏人生¶
羣動中一氣本不殊柰何欲自私害彼安其軀况我麋¶
鹿性得此亦可娱延蔓藩籬間常若田野居亭亭濯露¶
曉偃偃披風餘所嗜乃若此我生合樵漁¶
　　寄荅參寥五首¶
<pb:KR4d0089_WYG_009-9b>¶
昔我初見子子時客京師聞名久不獲既得過所知示¶
我一卷書大小百首詩我嗜不可輟熊蹯薦朝飢約子¶
彭城遊念當行有期中間忽倉卒决去不子辭子後來¶
髙郵我居淮之湄中間無百里詩句履欲馳客來得子¶
書云子乆南歸投書不能讀恨我聞之遲使我早知此¶
扁舟尚能追逺别不執手近居不相携毎念今悵昔耿¶
耿𠂻膓悲子行日已南我去日已西音書不可頻何以¶
慰我思¶
<pb:KR4d0089_WYG_009-10a>¶
蘇公守吳興山水方有主子兮從之遊挂錫當可駐塵¶
埃困孤鶴念子乆失所秋風展其翼道使萬里去青雲¶
引髙唳爽絶誰敢伍予駒欲西秣東我江海艣平生¶
二三子往往在南土子才得所樂我拙日益魯拳拳相¶
思心契濶不得語¶
秦子我所愛詞若秋風清蕭蕭吹毛髪肅肅爽我情精¶
工造奥妙寳鐡鏤瑶瓊我雖見之晩披豁盡平生又聞¶
與蘇公復與子同行更酬而迭唱鐘磬日撞鳴東吳富¶
<pb:KR4d0089_WYG_009-10b>¶
山水草木餘春榮悲予獨契濶不得陪酬賡¶
我生為文章與衆常不偶出其所為詩不笑即嘲詬少¶
年勇自辯盛氣爭可否年来知所避不敢出諸口時時未¶
免作包以千襲厚低心讓兒曹黙黙衆人後見君不能¶
已頗亦陳所有君豈少取之時以佳句授幽絃喜有聽¶
清唱慰孤奏如何瞥然去使我不得友¶
蕭蕭江湖客踈瘐若秋竹苦心為詩章日夜撓心腹清¶
絃無浮聲促柱有哀曲湔湔幽嚴泉一一清可掬人生¶
<pb:KR4d0089_WYG_009-11a>¶
于文章初若力不作及其成欲售又困瞽者目子從吳¶
興公乃獨獲所欲得意有知賞幽懐免窮猶嗟予有所¶
投痛學自藏覆子當慰我窮時寄書數愊¶
　　夏日雜感四首¶
我前十日至桞葉不蔽日我後十日來芳條如紺室枝¶
間有好鳥鳴和若琴瑟渠渠哺其雛啄我園中實梢梢¶
筍成竹濯濯草過尺心驚嵗己半念此日月疾朝來數¶
葉隨盛憂有萎色悲哉一隂生長養從此極¶
<pb:KR4d0089_WYG_009-11b>¶
士而懐其居孔子亦云非賢臣事晉侯夜載使逃齊酖¶
毒比晏安君子不可怡樂小必害大安近逺之迷野芻¶
養騏驥當念和鑾馳一飽願即止㡬何非犬雞髙賢意¶
有在汲汲不敢遲安能守槽櫪長伴兒曹嬉¶
羣動入夜息我歸亦安眠脱我身上衣援枕體晏然朝¶
日常營營有生不可閒羲和戢其光幸此須㬰間人生¶
一世中大小無百年胡為不自睱長抱勤苦歎才者勇¶
設施誕者夸勢權彼有驅其心欲休諒無縁我本與世¶
<pb:KR4d0089_WYG_009-12a>¶
踈少慵老成頑何為不引去坎坷行所難¶
娟娟簷前月雖缺猶媚好團團理絲蟲養身恃其巧無¶
能老蝙蝠乘夜出堂奥那能捕飛蚊未解聒耳閙悲歌¶
草間蚓辛苦自鳴噪爾生可以黙何所欲而躁鳴蛙訴¶
其渴謂若天可禱瘖蟬死不鳴豈以訢無效悠悠羣動¶
情誰得辨醜好我歌豈徒然亦用自警告¶
　　和周楚望¶
宿雨生曉潤繁雲滋暑隂我居廢不葺常苦積雨侵果¶
<pb:KR4d0089_WYG_009-12b>¶
墜厭風惡草沉知潦深拳拳抱幽歎耿耿嬰煩襟吾子¶
乆不來幽居誰見臨飄然得秀句生我江湖心一官亦¶
漫爾勤苦安能任何當舍此去拂我塵埃琴飢寒仰五¶
斗求尺而㤀尋悲我復契濶誰復知吾音¶
　　秋日晨與寄楚望¶
夜雨霽清曉浮雲散凉川幽人理青髮汲彼石井泉焚¶
香展素帙持珠諷妙言晨暉淡悠揚秋霞䴡紺天萎花¶
開露餘孤葉零風前感此芳節晚長嘯心悠然傾觴散¶
<pb:KR4d0089_WYG_009-13a>¶
滯念粲菊留華年牢落嵗暮心非君誰與宣¶
　感秋呈宏父兼呈周楚望三首¶
西風吹我舟繋䌫岸邉桞蕭蕭落船葉日夕煩我帚心¶
驚芳嵗晚日月去如走搔我鬢邉髪少壯寜復乆平生¶
拙謀身辛苦為五斗茍逃飢寒憂不敢擇所受心因摧¶
折低面若塵埃垢拳拳警前勇俛俛蹈新(闕/)功名委之¶
命寜足計薄厚獨遺古人書千古相獻侑我烹亦有魚¶
我酌亦有酒非求與俗違聊以安吾守¶
<pb:KR4d0089_WYG_009-13b>¶
西風中夜來飛雨隨以至攬衣不能眠起坐為涕泗炎¶
蒸雖云酷香草猶可佩清商來無情凋我蘭與蕙吚吚¶
草蟲悲裊裊露蟬嘒高梁燕如客鎩翮鷹方鷙乾坤本¶
無心萬物隨一氣如何於其間感愴坐自累置之勿復¶
道得酒但知醉陶然杯杓間蕭洒無餘事¶
浮雲無停隂急雨來清秋颯颯水上風吹我千里舟二¶
年客淮楚乞米充飢喉空堂堆詩書冷落妻子羞操舟¶
將何之漫浪為西遊豈不厭奔走貧賤無良謀人生天¶
<pb:KR4d0089_WYG_009-14a>¶
地間如萍水中浮安得必所往南北但隨流逹者知其¶
然委已任去留止若寄渚雁行如浮海桴萬物本無事¶
百年漫多憂𡨕懐付造物俯仰予何求¶
　　和登城依子由韻¶
步登髙城望望望殊未己惟時嵗將窮冬孟月魄死紛¶
吾方有懐一坐為三起悲歌撃枯枿聲與淚俱至人生¶
隨大鈞命不貸君子付之無如何外垢資内洗前知賤¶
終吉外頗與愚似開門張瓊瑶誰者目不寄支離冐多¶
<pb:KR4d0089_WYG_009-14b>¶
福嬋娟畏獨羙舉頭蒼天髙歎此青雲士酌公芳尊酒¶
願公百憂止履善神所勞委置目前事¶
　　西華道中¶
我行陳許郊千里平若掌居民雜荆榛耕少地多曠野¶
兔乍跳奔驚鳶或髙颺喬林多疾風寒澗有餘漲棘籬¶
蔽茅屋雞犬入村巷主人掃土塌秣馬具朝餉童児汲¶
土井敗飯堆瓦盎勿悲為生陋自足無他望嗟予走薄¶
宦奔走年將壯長抱羈旅愁何時税歸鞅¶
<pb:KR4d0089_WYG_009-15a>¶
　　泊南京登岸有作呈子由子中子敏逸民¶
客行嵗云暮孤舟衝北風出門何蕭條驚沙吹走蓬北¶
涉濉河水南望宋王䑓落葉舞我前鳴鳥一何哀重城¶
何諠諠車馬溢四郭朱門列大第高甍麗飛閣湯湯長¶
河水赴海無還期蒼蒼栢與松岡原常不移覽物若有¶
歎誰者知我心口吟新詩章予撫白玉琴鳴琴感我情一¶
奏涕淚零子期乆己死何人為我聽推琴置之去酌我¶
黄金罍幽憂損華姿流景良易頺¶
<pb:KR4d0089_WYG_009-15b>¶
　　宿合溜驛¶
空庭野雀噪客至休我駒盡日衝塵沙解裘振裳裾熒¶
熒青燈光夜永寒堂虗破忩見星斗明月照廣除搆火¶
旋烹煎妻児具盤盂強飯一為飽困眠體㣲舒嗟我山¶
野姿懶拙與世踈如何強所難忘躡仕進途己習未易¶
舍欲行倦馳驅悲哉不早計既晩空嗟吁¶
　　至日離許州¶
先王重至日静息資㣲陽閉闗絶啇旅后為不省方我¶
<pb:KR4d0089_WYG_009-16a>¶
獨何為者古寺嚴晨裝酌酒飲僮僕披裘冐朝霜眷彼¶
道路人熈然樂而康尊酒迭為夀華衣冐鮮粧懐古固¶
非士逺客亦可傷悠哉任行止且復傾吾觴¶
　　沈丘道中¶
霜霧沈逺星芳林語春鳥客眸帶餘睡馬力健清曉凝¶
烟披草際初日動林表心隨和風快興與飛雲杳芬菲¶
悵已晩夏隂生桑棗慷慨一㨿鞍此懐殊未了¶
　　感事二首¶
<pb:KR4d0089_WYG_009-16b>¶
投老益無趣誤為世塵嬰飄然欲脱去疲弱安能耕始¶
謀苦不臧妄欲事功名中路两不可徬徨始嗟驚囘轍¶
愴己晩悠悠事遄征萬物各有求我生安得寜¶
自古衣食勤物生無時閒春耕望時雨厚土常苦乾舉¶
頭呼天公天逺安得聞幸此中夜雨瀟瀟洒中田天人¶
兩異情相值良獨難水旱與豐年由來皆偶然愚夫苦¶
多怨智士即而安我歌寜獨此萬事一嗟歎¶
　　漫浪翁¶
<pb:KR4d0089_WYG_009-17a>¶
　　　劉壯輿年過壯乆不仕嗜學著書自名漫浪翁¶
　　　所居之園林堂室皆以是名之求予為詩因記¶
　　　之¶
堂有書萬卷園有竹千竿逍遥于其間漫浪追昔賢乃¶
祖首陽人疾世餓空山堂堂秘書公赤手犯鯨鱣後來¶
得吾子門户真有傳己信懐道貴預知行世艱婆娑欲¶
頭白不肯弹其冠我頃未見之千里知肺肝不惜委珠¶
玉投我書數編我窮安放逐老去頗知田君獨胡取之¶
<pb:KR4d0089_WYG_009-17b>¶
學問攷淵源江鄉嵗已晏幽獨抱悁悁何當一杯酒與¶
子相周旋¶
　　發岐亭宿故鎮三首¶
我别竟陵時楚稲如碧絲秋風發齊安稲穗如植旗流¶
年去荏苒客路何逶迤弛擔終未卜永負山中期¶
乘月入秋山月午山蹊静森森松竹林夾道散踈影隂¶
風留暗壑白露䝉朝嶺耿耿村雞鳴坐感单衣冷¶
征人不敢安蓐食待明發潤衝石上雲冷踏松間月艱¶
<pb:KR4d0089_WYG_009-18a>¶
難付一笑嵗月驚屡閲偃亞道傍松茯苓應可掘¶
　　獨遊東園¶
清曉步東園獨遊悵無侣菰蒲緑己深鵝戯春塘雨取¶
酒就花傾隔林邀客語歸來春興䦨睡起日停午¶
　　同毅夫賀無斁教授¶
吾聞寃句民盗若春竹笋異時用武吏摶撃縱鷹隼洋¶
洋劉太守(原注貢父治曺/不用刑而盗衰)豈弟發素藴凶年盗乃減見謂¶
君子敏先生衍詩書循吏副憂軫庶㡬從風靡少緩束¶
<pb:KR4d0089_WYG_009-18b>¶
濕𦂳君家龎眉伯學行我標凖捧書見華髪應為一笑¶
聽¶
　　喜晴有感呈晁郎¶
山城滛兩霽牕户含餘清老人午睡足杖䇿遶荒庭長¶
夏吾廬秀清隂交衆榮茫茫榛莽中萱草揚其英植杖¶
視天壤悠然感浮生淹泊且無歎人事亦難恒一旦舍¶
此去觸物不無情何為乆戚戚遇酒但知傾¶
　　春雪二首¶
<pb:KR4d0089_WYG_009-19a>¶
春雲驕不行凍雨作飛雪夜深歸無燭已覺馬啼滑那¶
知事未己通夕注不歇堂寒曉附火簷滴更清絶前者¶
城東遊桃李粲己發隂陽不可料寒氣晚猶洩青青髙¶
坡麥舊事日可閲當春望時雨盛雪或為孽生民常苦¶
勤不敢愛膏血如何待一飽常苦神物奪茫茫元精理¶
未易論本末解裘換斗酒莫畏衣百結¶
天寒城南寺門外無馬迹東風雪疾消春泥深一尺豈¶
無老欵叚畏蹶不敢䇿還歸見児女怕冷不下席揚雄¶
<pb:KR4d0089_WYG_009-19b>¶
𤣥未就雙鬢颯已白雖云客載酒此意終岑寂功成則¶
有命生事亦人力胡為不自勤守此欲何獲田桑既有¶
裕醪醴亦餘溢嗟哉好事客從古百無一¶
　¶
　¶
　¶
　¶
　柯山集巻九¶
