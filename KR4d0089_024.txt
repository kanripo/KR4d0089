# -*- mode: mandoku-view; -*-
#+TITLE: 柯山集
#+DATE: 2015-08-24 23:53:53.821725
#+PROPERTY: ID KR4d0089
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0089_WYG_024-1a>¶
欽定四庫全書¶
　柯山集巻二十四¶
　　　　　　　　　　　　　宋　張耒　撰¶
　七言絶句¶
　　春隂¶
驚鴻瞥過不容攀病眼淮邊楚望寒獨卧孤舟對楊栁¶
春風終日在檣竿¶
　　宫人斜¶
<pb:KR4d0089_WYG_024-1b>¶
青蛾皓齒作埃塵玉匣珠衾地下身一曲壊墻門不鎖¶
林花開落墓前春¶
　　奉先寺¶
定知生不出長門禾黍蕭蕭寺後村松柏城南萬丘冡¶
傷心最説内人園¶
　　至後早赴館二首¶
紅蠟妝梅冷未黏栁條偷暖作纎纎高樓殘白誰家雪¶
盡日天寒不捲簾¶
<pb:KR4d0089_WYG_024-2a>¶
城圍殘雪寒催曉宫近晴雲暖欲春誰覺風光添一線¶
玉壺漏水報雞人¶
　　眺二家有海棠去歳花開眺二呼杜卿家小娃歌¶
　　舞花下痛飲今春花開復欲招客而杜已出守戲¶
　　以詩調之¶
頗疑蜂蝶過鄰家知是東墻去歳花駿馬無因迎小妾¶
鴟夷何用强隨車¶
　　復答迎郭侯犢車之句¶
<pb:KR4d0089_WYG_024-2b>¶
玉壺春酒射朝霞只看纎腰不看花但遣舟迎桃葉女¶
仍須恩賜短轅車¶
　　清明日舟中書事二首¶
清明不到旅人家乞火鄰船自試茶㺯栁好風低作舞¶
夹船春浪細浮花¶
巢烏噪處緑楊村寒食人家晝掩門麥隴曉風收宿潤¶
烟林午日漲黄昏¶
　　題海州懐仁令藏春亭¶
<pb:KR4d0089_WYG_024-3a>¶
聞道山中賢長官種花不肻放春還故知車馬紅塵地¶
催促東風不得閒¶
　　題綠野亭¶
𣺌𣺌孤亭滄海東天連平野四無窮可須戸牖毫端上¶
自攬山河眼界中¶
　　漫成三首¶
驅除牢愁須酒聖狼藉春色要花紅定知春來無一事¶
苦教有情愁得儂¶
<pb:KR4d0089_WYG_024-3b>¶
容易得愁即不去苦教春物喚愁生遣愁飲酒大拙計¶
遣誰蹙眉為慢聲¶
閉門春風作往還誰家有花堪醉眠栁腰榆莢争入眼¶
江梅一枝逺如天¶
　　題榮子邕陋居二首¶
草舎隆中一幅巾閉門三致漢將軍紛紛自獻知何有¶
終遣斯人了鼎分¶
一室荒蕪孺子貧知君四海入經綸殺身虎口終何補¶
<pb:KR4d0089_WYG_024-4a>¶
洒掃&KR1161;除自可人¶
　　秋日有作寓直散騎舎¶
黄省文書分道山静傳鐘鼓建章閒天邊玉樹西風起¶
知有清秋到世間¶
　　曉雨¶
緑滿園林紅已稀濕烟和栁共霏微誰家油壁春寒裏¶
獨輾天街曉雨歸¶
　　送周六赴濠州户曹二首¶
<pb:KR4d0089_WYG_024-4b>¶
老顒有婦何妨道一室蕭然尚愧君但恐小喬來丈室¶
却湏射虎作將軍¶
從來悟道不由書覿面相呈已有餘麈尾花飛終不近¶
濠梁古鬼觧揶揄¶
　　趙弟¶
男兒何用立竒勲趙弟從軍初不聞但斬郁城侯萬户¶
不須猿臂老將軍¶
　　賛皇公¶
<pb:KR4d0089_WYG_024-5a>¶
才高一世有竒功掩巻令人獨想風莫笑狄祠遷武相¶
致人從古是英雄¶
　　夜來¶
夜來風雨掠餘春晏起蕭條一病身三月長安泥浩浩¶
懶隨車馬作遊人¶
　　桓温¶
北征談笑縳姚公静掃諸陵見洛嵩不用登高笑夷甫¶
正縁此輩使君雄¶
<pb:KR4d0089_WYG_024-5b>¶
　　和天啟恵橘詩¶
十年不摘洞庭霜喜見新苞照眼黄但對典刑休嗜味¶
(原注天啟/辭以橘酸)虎賁猶得作中郎¶
　　題畫二首¶
敗蘆浸水凍灘沙朔雪隨風亂綴花濕翅老鴻鳴未起¶
暮雲山色暗天涯¶
蒼蒼老石守寒叢雪洒林鳩羙睡中鶉傍陳根飢更啄¶
雀栖高枿瞑愁風¶
<pb:KR4d0089_WYG_024-6a>¶
　　題庭木¶
枯條怪石坐寒禽玉軸髙懸畫萬金歳晩荒畦真在眼¶
寂寥方見此時心¶
　　有所歎¶
騈脅當車闟㦸先相君冠葢照秦川六雄未㓕君無苦¶
當念杜門公子䖍¶
　　五更¶
歳事先教蟋蟀催暮雲樓闕殷輕雷五更庭葉驚殘夢¶
<pb:KR4d0089_WYG_024-6b>¶
知有清秋犯雨來¶
　　下直¶
留住長安鬢已絲宫廊還見落梅飛暮雲踈雨蒼龍闕¶
不惜障泥䇿馬歸¶
　　題史院直舎魚鷺屏¶
鐘鼓聲稀下直遲秋暉𥘉轉萬年枝寒㕔盡日誰相對¶
慙愧屏風兩鷺鷥¶
　　梅花二首¶
<pb:KR4d0089_WYG_024-7a>¶
便使栁肥終解舞莫驚梅瘦為含酸因風自裊還成態¶
與雪争姸却要寒¶
天質自清非為瘦仙姿正白不施紅未開如怨開如笑¶
枉乞幽香與北風¶
　　探春¶
啾啾凍草羣飛雀裊裊高林獨嘯猿忽憶淮南春意動¶
早梅池館斷鴻天¶
　　雙槐¶
<pb:KR4d0089_WYG_024-7b>¶
老去相看終慘淡秋來無賴對婆娑任從葉逐西風去¶
要聴庭寛夜雨多¶
　　晏起¶
晩起翻書日欲西偶然乗興忘遨嬉好書自癖非求利¶
掘冢才須數句詩¶
　　和人二首¶
臘殘春近獨消魂殘雪長安千萬門青鳥何曾寄音信¶
碧雲剛觧報黄昏¶
<pb:KR4d0089_WYG_024-8a>¶
曈曨曉日漏春光欄下萱叢尚卧霜認得君家門上雪¶
易知何事却難忘¶
　　天忩¶
鑿屋分將一尺明坐令隔幌見簾屏任從世界傾盆雨¶
只要蕭蕭數㸃聲¶
　　失性¶
失性摧頹君子鶴忘羞跳擲沐猴冠須知六合梟鸞雜¶
供與閒人静處看¶
<pb:KR4d0089_WYG_024-8b>¶
　　夢至一園池藕花盛開水鳥飛鳴為作二小詩記¶
　　之¶
偶來乘興不須疑一頃秋香欲發時老子婆娑真為爾¶
百囘相見媿鸕鷀¶
平池秋水雨來深無數紅妝出岸隂翠幕深藏知有意¶
白鷗相見本無心¶
　　讀王荆公詩¶
名實由來不可逃悠悠毁譽亦徒勞臧公已死言終立¶
<pb:KR4d0089_WYG_024-9a>¶
不是軒裳世禄高¶
　　雨霽¶
豐隆故犯青㝠上列缺應逢返照還樓外細蟾呈窈窕¶
枝間少女故徘徊¶
　　蹇驢¶
驥伏鹽車飢不行疲牛與爾飽平生子荆自是佳公子¶
亦向人前作汝聲¶
　　局中晩坐¶
<pb:KR4d0089_WYG_024-9b>¶
高林晚葉漸疎明雨過長安萬屋青為問西風來幾日¶
夕陽宫殿亦秋聲¶
　　無題二首¶
風槐已踈遽如許夜蛩雖怨可若何出門屐齒苔㾗滿¶
隱几書塵䑕跡多¶
晩起清秋一枕涼四簷鳴雨下淋浪竹籠燒藥時添火¶
書榻焚香卻閉房¶
　　鵯鵊¶
<pb:KR4d0089_WYG_024-10a>¶
整刷衣裾紫翠新曉天風露壓雞晨應知不置蓮花漏¶
長喚林中宴坐人¶
　　久雨¶
欹簷積雨苔生瓦陋巷人稀泥及門坡下牛羊來逺墅¶
舎旁麻檾接荒村¶
　　吴江道中懐陸魯望¶
我亦扁舟一散人江湖為洗十年塵筆牀茶竈經過地¶
風月相望亦有神¶
<pb:KR4d0089_WYG_024-10b>¶
　　霅溪道至四安鎮¶
苕霅清秋水底天夜帆燈火客高眠江東可但鱸魚美¶
一看溪山直萬錢¶
　　喜雪走筆呈李宣城三首¶
殷勤寄語宣城宰公事何時是了時病守欣然有嘉思¶
亦須對雪把空巵¶
聒聒庭中争曲直紛紛筆下判鞭笞坐曹決事輸歸飲¶
須信薛宣稱吏師¶
<pb:KR4d0089_WYG_024-11a>¶
萬夫餓腹待倉儲三戸窮民守破圩疲瘵不禁鞭撻甚¶
長官對酒且歡娱¶
　　遊園¶
病來久不上層臺忩有蛛絲逕有苔為報園花莫惆悵¶
故教太守及春來¶
　　聞蛬二首¶
晩風庭竹已秋聲初聴空堦蛬夜鳴流落天涯聊自得¶
今宵為爾感平生¶
<pb:KR4d0089_WYG_024-11b>¶
二年江海轉萍踪白髪蒼顔換舊容新月窺簾風動竹¶
宣城今夜又聞蛬¶
　　雨中題壁¶
去年此日泊𤓰州衰栁蕭蕭繫客舟白髪天涯歎流落¶
今年對雨古宣州¶
　　鵁鶄¶
敗荷枯葦一方池溪上鵁鶄坐得知何事月寒風露下¶
攣拳孤影在風枝¶
<pb:KR4d0089_WYG_024-12a>¶
　　秋蚊¶
江城落木已窮秋病客初寒欲襲裘暗室飛蚊猶撲面¶
不知天上火西流¶
　　冬日¶
忽忽新冬無一旬自憐憔悴楚江濵滿前魑魅何曽禦¶
尚愧無功作逐臣¶
　　預作冬至¶
紫壇曽從奠琳琅親被天人玉冕光今日黄州山下寺¶
<pb:KR4d0089_WYG_024-12b>¶
五更聞雁滿霜林(原注某元祐七年南郊曽與捧皇帝/禋帛席左見上冕玉簪白如雪為燭)¶
(所照出光/數尺云)¶
　　九日登高¶
黄梨丹杮已催寒一月西風積雨乾紺滑秋天稱行草¶
卻憑秋雁作揮翰¶
　　試墨¶
金案氷忩净絶塵破寒龍尾縠生紋澄江清淺汀洲静¶
忽有蒼螭下吐雲¶
<pb:KR4d0089_WYG_024-13a>¶
　　綵花¶
清寒帶雪未成春可得芳菲早向人須遣艶陽歸掌握¶
故教桃李及芳辰¶
　　送窮¶
年年瀝酒拜清晨風俗新正競逐貧不用為文送窮鬼¶
直須圖事祝錢神¶
　　寄陳州朱教授三首¶
殷勤寄語朱夫子僧舍花前亦舉觴學舎蕭條官職冷¶
<pb:KR4d0089_WYG_024-13b>¶
不知誰與戴姚黄¶
欲曉山禽百種鳴最憐啞咤是雏鶯遙想西湖烟栁色¶
深春風露水邊聲¶
春雨江干不肯晴大江櫟岸轉雷霆山頭方丈渾無事¶
掃地焚香看佛經¶
　　送春¶
二年江上見春歸(原注子年春/在金陵江上)預想重來我未迴淹速¶
世間誰料得祗應相遇且銜杯¶
<pb:KR4d0089_WYG_024-14a>¶
　　寓寺八首¶
門外清泉浸稻畦西南脩竹作城埤川平林斷空明處¶
郤有遙山作翠眉¶
道人鐘梵久寂寞倦客弭車聊静便我亦雲山閒衲子¶
平生香火舊因縁¶
病卧淮陽太昊城牡丹叢畔過清明那知春暮長江上¶
竹裏招提聴曉鶯¶
江城梅子青時節嫩紫夭紅掃地無脩竹滿山連草色¶
<pb:KR4d0089_WYG_024-14b>¶
郤煩林鳥勸提壺¶
翠眉長好何曽損寄語啼禽漫不閒應為殘春足愁恨¶
長疑蹙破鏡中山(原注有鳥聲/如呼翠眉損)¶
平曉春雲失半山濛濛小雨暗江干寺樓倚徧消殘醉¶
只有春愁伴薄寒¶
錯落星河没半空江城悲角五更風幽人夢斷西忩雨¶
背壁籠燈到曉紅¶
籠燈到曉只微明獨擁單衾聴雨聲葛幌竹牀清過暑¶
<pb:KR4d0089_WYG_024-15a>¶
蕭然未覺負平生¶
　　黄葵¶
黄葵貴麗不妖嬈一朶新晴檻外高還似邇英臨便坐¶
曈曨朝日照天袍¶
　　聴鳴禽¶
流滯江邊鬢已霜又聞春鳥啅朝陽他時北去懐陳迹¶
寒竹疎梅黄土岡¶
　　曉雨¶
<pb:KR4d0089_WYG_024-15b>¶
輕隂江上千峯秀小雨墻邊百草生惟有春禽慰孤客¶
曉啼渾似故園聲¶
　　黄州酒務税宿房北忩新種竹戲題於壁¶
異時小杜高眠地幾向秋風聴楚江身世浮雲那可計¶
試留雙竹守忩寒¶
　　梅花¶
我愛梅花不忍摘清香却解逐人來風露肌膚隨處好¶
不知人世有塵埃¶
<pb:KR4d0089_WYG_024-16a>¶
　　分冬¶
莫驚人事浮雲變且作吾儕飽飯行白首分冬聊自勸¶
江城今夜一陽生¶
　　食薺糝¶
論斤上國何曽飽(原注高力士至黔中見薺云/兩京論斤買五溪無人採)旅食江¶
城日至前常慕藜羮最清好故應不糁媿吾原(原注原/憲藜羮)¶
(不/糝)¶
　　戊寅正月八日早寒¶
<pb:KR4d0089_WYG_024-16b>¶
濃淡春雲夜雨乾寂寥庭院裌衣寒無人為發樽前笑¶
但把梅花似舊看¶
　　正月七日雪晴¶
西忩融雪飄如雨故與新春作薄寒昨夜雁聲渾向北¶
夢魂隨去過闗山(原注光蔡之/間路名闗山)¶
　　春蔬¶
新春書劍滯江城又見南蔬入旅羮闗心太昊祠前路¶
小甲連畦帶雪晴(原注予有蔬圃在/陳州太昊祠南)¶
<pb:KR4d0089_WYG_024-17a>¶
　　讀秦紀二首¶
烹滅羣雄力未疲赭山射海奮餘威誰知傳與癡兒子¶
祗得阿房似舊時¶
汲汲威刑繼祖龍收功終在望夷宫未應家國歸車府¶
郤有山東老沛公¶
　　偶成¶
許君踏月夜相過此語當時恨已多但願相逢休怨老¶
不妨白髪聴新歌¶
<pb:KR4d0089_WYG_024-17b>¶
　　春日懷淮陽六首¶
西城門外古壕清太昊祠前春草生早晩粗酬身計了¶
長為閒客此間行¶
靈通禪刹古叢林永日惟聞鐘梵音閲世興亡千室佛¶
百年風雨古牆金(原注靈通院石晉末所/創有千佛殿壁繪用金)¶
最愛南城汲井園春來蔬甲不勝繁人家斷處無雞犬¶
遲日東風似古原¶
黄巢寨南琵琶溝古原芳草静春流大艑舸艤何處客¶
<pb:KR4d0089_WYG_024-18a>¶
檣竿西北是神州¶
莽莽郊原帶古丘漸漸隴麥散羊牛杏花楊栁春濃處¶
一片青帘慰客愁¶
城中萬枝木芍藥姚黄一蕚得春多日日踏春渾坐此¶
人間無醉奈渠何¶
　¶
　¶
　¶
<pb:KR4d0089_WYG_024-18b>¶
　¶
　¶
　¶
　¶
　¶
　¶
　¶
　柯山集巻二十四¶
