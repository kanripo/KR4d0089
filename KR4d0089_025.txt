# -*- mode: mandoku-view; -*-
#+TITLE: 柯山集
#+DATE: 2015-08-24 23:53:53.846557
#+PROPERTY: ID KR4d0089
#+PROPERTY: BASEEDITION WYG    
#+PROPERTY: JUAN 卷二十五
<pb:KR4d0089_WYG_025-1a>¶
欽定四庫全書¶
　柯山集巻二十五¶
　　　　　　　　　　　　　宋　張耒　撰¶
　七言絶句¶
　　上元三絶¶
清晨謁帝大明宮拜賜歸來夜過中(原注予在□書近/十年每歲上元晨)¶
(趨大慶迎駕近午駕囘駐輦大慶門上賜茶酒拜謝/退率一二同舍擇勝縱觀至夜分必醉歸歲率為常)一¶
夢十年身老矣山城風月作過從¶
<pb:KR4d0089_WYG_025-1b>¶
沽酒壚邊人若市算商亭下浪連天張君官况今如此¶
豈有工夫作醉眠¶
江邊燈火似秋螢哀怨山歌不可聽自怪今春牢落甚¶
禪房止酒讀黄庭¶
　　二絶句¶
衙齋無事雨初晴山澤有容春向深何物東風吹不散¶
祗應多病謫官心¶
茆簷斜日曉雞號水滿陂塘薺麥高囘首故園空悵望¶
<pb:KR4d0089_WYG_025-2a>¶
東門歸路緑迢迢¶
　　正月二十五日以小疾在告作三絶是日苦寒¶
黄土岡頭薺麥長春陰蔽日午風狂山前梅落無人見¶
只有幽禽啼暗香¶
春色三分有尚多且饒芳草占高坡門前桺色如彭澤¶
爭奈陶君止酒何(原注予方/以病止酒)¶
見説櫻桃已爛開坐愁風雨苦相催自憐華髪傷春客¶
兩見飛花未放囘¶
<pb:KR4d0089_WYG_025-2b>¶
　　所居有梅一株在堂東荒穢中正月二十六日巳¶
　　謝矣二首¶
平生常恨逢梅少及對江梅無好詩寂寞荒山少風味¶
直須雲鬢插斜枝¶
冷落疎枝寒草岡欲攀先怕踏榛荒異時折處何堪説¶
臨水高城倚女牆¶
　　堂前種二桃詩示秬秸¶
平昔殷勤向物華誰知憔悴客天涯雙桃栽罷還惆悵¶
<pb:KR4d0089_WYG_025-3a>¶
憶得淮陽舊種花¶
　　春日書事¶
蟲飛絲墮兩悠颺人意遲遲日共長春草滿庭門寂寂¶
數櫺忩日掛空堂¶
　　十月十日夕同文安君對月¶
林外霜風作夜聲入簷寒月似多情燈前爐畔深杯暖¶
更聽昭君出塞行¶
　　蘄水道中二首¶
<pb:KR4d0089_WYG_025-3b>¶
蠶老麥枯田舍忙誰令四月雨浪浪未容烏鳥私遺粒¶
鳴蚓跳蛙欲滿塲¶
緑野新晴風日凉肩輿細路轉重岡橋邊野水侵官道¶
旋喚漁舟渡夕陽¶
　　感庭莎¶
桃蹊李徑有塵埃初放青莎秀滿階想見芊緜古城角¶
有人嗟我未歸來¶
　　㝛潘君草堂聞蛙聲二首¶
<pb:KR4d0089_WYG_025-4a>¶
跳踉鼓怒任爭雄何事鳴呼聒睡翁不用洒灰煩魯老¶
正須兩股付吳儂¶
孤村足雨菰蒲合只有羣蛙噪滿陂我亦閒來無鼓吹¶
不煩通夕短長吹¶
　　齊安春謠五絶¶
江上魚肥春水生江頭花落草青青蔞蒿芽長蘆筍大¶
問君底事愛南烹¶
莫笑江城大如斗桃花如燒酒如油人生無病卽為樂¶
<pb:KR4d0089_WYG_025-4b>¶
莫誦離騷澤畔愁¶
楊桺弄春藏不得雪絮㸃㸃吹人來輕清潔白非塵物¶
寄語桃杏莫相猜¶
赤壁磯前江急流周郎功業莽悠悠惆悵沙邊雨中樹¶
無言供作古今愁¶
江頭春泥妨踏春閉門守春春著人問春著人作何味¶
半酣美酒聽韶鈞¶
　　衡門¶
<pb:KR4d0089_WYG_025-5a>¶
衡門日晏晩雞鳴下舍人歸半掩扃邑犬無聲山郭靜¶
暮天寒月撥雲生¶
　　橘¶
靄靄高林緑實圓清霜一洗若金懸李衡何等相奴𨽻¶
自有高人相國賢¶
　　梅¶
覆釡湖邊雪壓塵數枝林外已先春盡將七澤清霜氣¶
洗出姑山綽約身¶
<pb:KR4d0089_WYG_025-5b>¶
　　水仙花葉如金燈而加柔澤花淺黄其幹如萱草¶
　　秋深開至來春方巳雖霜雪不衰中州未嘗見一¶
　　名雅蒜¶
宫様鵝黄緑帯埀中州未省見仙姿只疑湘水綃機女¶
來伴清秋宋玉悲¶
　　崇寧壬午臨汝四月始聞鶯二首¶
青杏登盤櫻壓枝園林初夏囀黄鸝一聲風露高林曉¶
却覺年華總未衰¶
<pb:KR4d0089_WYG_025-6a>¶
好音終在恥争先谷外寒多故後遷已過花時亦何恨¶
不妨夏木緑參天¶
　　采石阻雨寄宣城故人二首¶
風雨江頭思故人東南煙水濕青春宛溪東岸埀楊樹¶
想見煙眉亦解顰¶
閒雲濃淡作朝陰柳色江頭春已深誰為宣城故人説¶
依依祗似去年心¶
　　漫呈无咎一絶¶
<pb:KR4d0089_WYG_025-6b>¶
題扇燈前亦偶然那知别後逺如天去年醉舞㸔花處¶
獨聽琵琶却惘然¶
　　壬午臘月下旬偶作二首¶
啄塊饑禽傍短籬風鳶一笑起高枝君㸔草樹氷霜裏¶
即是東風欲到時¶
風折蒹葭水結凘燕鴻相語定歸期淮南水闊山長處¶
小待燕山霰雪晞¶
　　泊楚州鎻外六首¶
<pb:KR4d0089_WYG_025-7a>¶
滿眼荒寒春未知芳菲欲到野梅枝東南近臘風煙好¶
美酒千鍾魚蟹肥¶
便風吹舫去無情漫遣槎牙鐡鎻横未嘆客行鷗鳥逺¶
五更吹角是高城¶
襄王席上舊行雲二十年間生死分可惜風流一抔土¶
年年春草斷人魂¶
流落相逢二十年羞將白髪對嬋娟如何見我都依舊¶
添得尊前一惘然¶
<pb:KR4d0089_WYG_025-7b>¶
水榭踈簾秋夜涼清歌一曲釂瑤觴明朝囘首高城處¶
只有西風却斷膓¶
莫愁家住大堤邊朱閣青樓映暮川斜映清淮一梳月¶
晩妝相對鬬嬋娟¶
　　東齋雜咏¶
　　　竹¶
裊裊墻陰竹數竿秋風盡日舞青鸞平生愛爾縁瀟洒¶
莫作封君渭上㸔¶
<pb:KR4d0089_WYG_025-8a>¶
　　　菊¶
野人齋爨屏羶腥自向堦前擷紫莖老去愛花心轉薄¶
一盃蔬飯足浮生¶
　　　盆池¶
㸃㸃青萍秋後衰溶溶晴日見魚兒水邊窺影何方客¶
自照行吟憔悴姿¶
　　　老槐¶
雪霜未死閲年華危葉蕭蕭戰古槎裊裊秋風官舍冷¶
<pb:KR4d0089_WYG_025-8b>¶
半枝斜日帯啼鴉¶
　　　皂莢¶
畿縣塵埃不可論故山喬木尚能存不縁去垢須青莢¶
自愛蒼鱗百歲根¶
　　　南忩¶
門前塵土慵驅馬堂上文書厭坐曹只有南忩慰人意¶
寒燈清夜讀離騷¶
　　　道榻¶
<pb:KR4d0089_WYG_025-9a>¶
紙閣蘆簾小榻安一裘容易却輕寒誰驚午枕江湖夢¶
風落晴窻柏子乾¶
　　墻東二首¶
墻東椿老葉巳盡堂下菊叢無復香長安風埃歲巳晩¶
閉門不出馬毛長¶
歲晩長安足風土天寒官舍少文書下馬閉門復無事¶
壁間佛像對銅爐¶
　　凝祥三首¶
<pb:KR4d0089_WYG_025-9b>¶
齋祠太一館清眞望秩名山固有神斜日苑門人不到¶
靈風自掃石牀塵¶
巳隨芳草藉盃盤更任垂楊拂馬鞍斜日兩竿眠犢晩¶
春波一眼去鳬寒¶
奉靈桃李巳堪攀只有春風作徃還園吏不須防客到¶
長安從古少人閒¶
　　謝人惠金沙酴醿二首¶
金沙倩麗閨中秀酴醿謝郎林下風欲試此心無結習¶
<pb:KR4d0089_WYG_025-10a>¶
兩株常守浄名翁¶
金沙豐腴合德艶酴醿輕盈飛燕身乆無丹白應知我¶
齊散天香供道人¶
　　奉安神考御容入景靈宫小臣獲覩有感二首¶
靈風依傘繡輿深仗外猶疑警蹕音不似尋常逰幸日¶
樓前鼓吹却沾襟¶
渭上衣冠故老哀西陵石老巳莓苔從今仗下新歌舞¶
長及年年獻酎來¶
<pb:KR4d0089_WYG_025-10b>¶
　　次韻子由舍人先生追讀邇英絶句四首¶
天寒書殿曉班清氣爽仙盤瑞露零講罷羣公佩聲㪚¶
一竿宫日轉槐庭¶
聨翩右史直西垣舊墨螭頭㸃未乾自是退之平昔事¶
可須慙著進賢冠¶
冠佩煌煌拱北辰道人風骨自軒軒茯苓松下龜黿老¶
須乞靈丹一粒吞¶
恭黙誰聆金玉音陶甄萬物付無心君王好意眞天意¶
<pb:KR4d0089_WYG_025-11a>¶
憂國論思不厭深¶
　　荒園¶
日暖風簷翻乳燕曉寒露桞囀流鶯荒園日日東風裏¶
吹盡閒花香草生¶
　　東海旅夜二首¶
無酒消憂寒未減隔帷相對一燈愁蟲聲喚覺五更夢¶
風雨滿庭桐葉秋¶
蘭釭背壁影微微千里天涯客夢歸一夜海風聲不斷¶
<pb:KR4d0089_WYG_025-11b>¶
曉來寒葉滿庭飛¶
　　寄李不危¶
憶昨東風吹馬蹄瓦關分袂涕交揮淮陽風物應如舊¶
獨在柯山送雁歸¶
　　曉發途中¶
坐無燈火夜蕭然馬上匆匆未曉天値驛老兵應笑我¶
肯將斗粟換高眠¶
　　病起登疊嶂樓¶
<pb:KR4d0089_WYG_025-12a>¶
病來乆不上層臺窻有蜘蛛逕有苔多少山茶梅子樹¶
未開齊待主人來¶
　　觀蘇仲南詩巻¶
蘇子詩如刃發硎十章入耳韻泠泠文章三昧無多子¶
祗守君家舊典刑¶
　　讀仲南和詩¶
異時文席許論詩三載江湖讀楚詞自笑酸寒無好語¶
少年倉氏獨相知¶
<pb:KR4d0089_WYG_025-12b>¶
　　謝仲南和詩¶
曽約西湖薄主人只今湖色已知春㑹須多載連車酒¶
絶勝寒倉滿目塵¶
　　渡沙河¶
溶&KR0222;澄明徹底清鸕鷀慣客不相驚却疑洛水新霜後¶
八節灘津石柱聲¶
　　題五柳亭¶
大夫風韻如彭澤五柳蕭森手自栽我亦扁舟倦㳺者¶
<pb:KR4d0089_WYG_025-13a>¶
登臨聊復賦歸來¶
　　項城道中¶
塵壁蒼茫有舊題十年重見一傷悲野僧欲與論前事¶
自説年多不復知¶
　　離京後作七首¶
蘋芷江邊巳五年厭聞風浪打船舷南風蕭艾荒凉野¶
時望高丘一慨然¶
水諳送客渾無浪風解畱人却有情今夜榆林繫帆宿¶
<pb:KR4d0089_WYG_025-13b>¶
却從北斗望天心¶
灌畦沽酒兩三家春去芳叢有晩花莫道長安在天上¶
女牛猶有客乘槎¶
一水夷猶達汝陰年華客意兩相侵河邊無限青青草¶
攬轡何人繫此心¶
過雨陂塘處處深南風蕭艾欲成林道邊拾穗行歌者¶
亦有豐年一飽心¶
高槐老柳舞南風晴日家家蠶麥中芟盡黄雲見原隰¶
<pb:KR4d0089_WYG_025-14a>¶
却教風雨洗長空¶
燕雀翩翻夏屋深成谿桃李巳成陰黄鸝深處無人見¶
時有清風遞好音¶
　　對菊花二首¶
官閒身世兩悠悠種竹栽花一散愁黄菊叢邊對疎雨¶
一年懐抱此時秋¶
躬耕遇嵗眞吾事牛下齊兒婦妾歌招飲風烟過閒日¶
遶籬栽菊可如何¶
<pb:KR4d0089_WYG_025-14b>¶
　¶
　¶
　¶
　¶
　¶
　¶
　¶
　柯山集巻二十五¶
