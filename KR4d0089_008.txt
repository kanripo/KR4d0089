# -*- mode: mandoku-view; -*-
#+TITLE: 柯山集
#+DATE: 2015-08-24 23:53:53.562437
#+PROPERTY: ID KR4d0089
#+PROPERTY: BASEEDITION WYG    
#+PROPERTY: JUAN 卷八
<pb:KR4d0089_WYG_008-1a>¶
欽定四庫全書¶
　　柯山集巻八¶
　　　　　　　　　　　　　宋　張耒　撰¶
　　五言古詩¶
　　　納凉¶
靡靡春事退寂寂夏日長日西騎馬歸卧此北户凉官¶
事幸休逸甘為白頭郎朝出暮還家悠悠愧路旁所欣¶
藥物靈頗覺疾病康幸免三已愠敢希五饋漿難堪七¶
<pb:KR4d0089_WYG_008-1b>¶
有餘不過三巳嘗呼兒且糲食貧固士之常¶
　　三伏暑甚七月八日立秋是日風作凉爽炎酷頓¶
　　消老病欣然命酒成二詩¶
西風吹淡白牕戸含淒清炎涼一朝變徂暑逝不停山¶
堂曉瀟洒病叟巾褐輕平時干雲樹芳葉亦復零¶
苦熱逢三秋西風颯然起金氣入草木傷夷從此始盛¶
極衰從之循環固其理老翁復何事新涼欣酒美¶
　　白樂天有渭上雨中獨樂十餘首倣淵明予寓宛¶
<pb:KR4d0089_WYG_008-2a>¶
　　丘居多暇日時屢秋雨倣白之作得三章¶
寒極則有暑晦乆則有明開闢迄今兹此理信可慿炎¶
炎者易滅巍巍者必傾聖智無奈何况此愚昏氓設羅¶
以獵獸切骨陷其膺重勢以鎮物懸絶壓其(案此下/脱四字)與¶
育力有不獲呈物情千萬變可盡得經營(案此下/脱四字)士葛¶
帶而蘭纓無求復無憂容貎甚和平(案此下/脱一句)秋氣日姿¶
凊悠然有佳興美酒時一傾¶
罷官卧窮巷值此雲物稠連延經旬雨城市欲行舟柱¶
<pb:KR4d0089_WYG_008-2b>¶
礎變㘭塘瓦溝成暴流蕭然殘暑退寒事戒衣裘老人¶
朝睡足起坐梳白頭呼童飭晨餐薪濕爨婦愁洗我朱¶
提杯不復具肴羞一觴巳徑醉萬事良悠悠¶
故人遺我酒氣味芳以清置之屋壁間興至時一傾銀¶
杯度一合三釂已徹觥既免戒沉湎且無憂病酲嵇阮¶
愧令徳劉石無遐齡荒狂有何樂徒以酒自名吾幸免¶
困此庶幾盡平生¶
　　古意¶
<pb:KR4d0089_WYG_008-3a>¶
園中楊桞樹飛舞似含羞如何風靜處盡放眼中愁金¶
鋪銀屈膝動處有人挨棊盤作十字中心為子来橘犀¶
如半月何日是圓時如何一種味却有兩人知¶
　　權勢¶
權勢世所重桓温役孟嘉桓公自人雄為下未足嗟頗¶
怪蔡中郎為董受疵瑕因之以取死曽不念漢家士固¶
感知已尚安知其他搜牢則可誅好邕自其佳¶
　　臨文¶
<pb:KR4d0089_WYG_008-3b>¶
一病廢百嗜好文心未忘南牕納虚明羅列陳縑緗茫¶
昧考巢燧典章斷虞唐清妍進屈景雋永旌蘓張少狂¶
不自料遇事形文章誤逢作者嘆因復力披攘蹉跎生¶
白髪始紬石室藏粗見漢家事濡毫時否臧文詞比工¶
祝不殊公卿行何用疲心精舎本棄耕桑讀賦意凌雲¶
律令尊張湯榮華繫遇合才技無短長頗師老氏術抱¶
璞和其光無營以卒歳刻意翰墨埸¶
　　自淮隂被命守宣城復過楚雨中遇道孚因同誦¶
<pb:KR4d0089_WYG_008-4a>¶
　　楚詞為書此以足楚詞¶
秋庭新過雨佳菊獨秀先舎芳良未展風氣已清妍金¶
鳯汝婢妾紅紫徒相鮮老人對節物昏昏祗欲眠與子¶
讀楚詞亹亹忽盡編嫋嫋兮秋風憀慄在逺行蟋蟀鳴¶
西堂淹留了無成¶
　　寓陳雜詩十首¶
傳舎不可乆束裝投新居新居亦茍完佳木頗扶踈洒¶
掃尋丈地琴書遣朝晡風雲中夜變大雨如决渠落㸃¶
<pb:KR4d0089_WYG_008-4b>¶
若强箭穿我老屋塗中夜起明燭移牀䕶吾雛傳聞北城¶
隅老弱堤上廬官吏操畚&KR1257;紛紛役千夫螘漏或一¶
決城闉變江湖吾衰也乆矣豈復憚為魚¶
昔記古甲子商滅而周興如何雨此日乃為霪雨徴隂¶
陽乆乖張此事頗有憑豈天悔牧野洗此漂杵腥舊雨¶
水未乾洞房苔欲青新雨雖霡霡欺我墻善崩虚堂就¶
夕眠永夜楸桐聲蕭然秋氣至豈覺巾屨輕憐我老病¶
者三伏困薫蒸得涼且飽飯何暇念秋成¶
<pb:KR4d0089_WYG_008-5a>¶
朝雨如棼絲咫尺不相辨俄然晨光漏紺碧出天面天¶
工易明晦頃刻俄屢變今朝事大定雲物巻組練客有¶
北來説蝝生被數縣榖穗無一粒遺稈如立箭卑田成¶
大澤投種哀莫見官人懵不知猶喜輸租辦興懐及鰥¶
寡猶愧吾飽飯¶
唐有元相國實殺顔平原平原腹有丹尸觧神已仙顔¶
公死已矣人見如生前致令遺其像委曲與人言相國¶
死倉卒穢韈塞其咽家門隨手破但怪椒斛千顔公黄¶
<pb:KR4d0089_WYG_008-5b>¶
塵外風節猶凛然元子墮九幽遺臭萬世傳¶
清夜何晏晏客眠亦復佳隣鐘喚我覺咽咽聞城笳披¶
衣行中庭星漢已横斜缺月挂西南皎皎流清華莎雞¶
振其羽蟋蟀旁悲嗟悠哉歳巳秋日月如奔車¶
開門無客來永日不冠履客至我老懶投刺輒復去端¶
成兩相忘因得百無慮故人在旁郡書信不能屢興哀¶
東城公將掩郟山墓不能往一慟名義真有負可能金¶
玉骨亦遂黄壤腐但恐已神仙裂石終飛去¶
<pb:KR4d0089_WYG_008-6a>¶
疲馬齕故草閉門苔蘚深閒坊居人少秋日踈槐隂境¶
寂心亦間蕭然散巾襟靜中有深趣因見至人心谷神¶
古不死兹理良可尋無令兒輩覺一撫無絃琴¶
念昔為吏日朝夕羨人間觧印出公府翛然若歸山衡¶
茅三畆居無客門常闗早眠而起晏永日或不冠故人¶
逺寄酒為致一醉歡我亦領其意呼兒具杯盤長閒貧¶
亦好安用朱其轓我生本蓬蓽乆已傲飢寒¶
我不知暑退但覺衣汗乾頗怪庭中天湛然青巳寛有¶
<pb:KR4d0089_WYG_008-6b>¶
物呌草根啾啾自相喧問知巳新秋大火流金天九土¶
變寒暑正爾事亦繁靜觀付一笑吾事寧相闗但無筋¶
力徤悠然佳意還喧喧憎隣里砧杵亂人眠¶
秦子死南海旋骨還故墟辛勤一生事空得數編書琅¶
琅巧言語玉佩聨瓊琚知者能幾人憎者頗有餘書生¶
事業薄生世苦勤劬持以待後世何足潤槁枯興懐及¶
昔者使我涕漣如道路阻且長悲哉違撫孤¶
　　寄李端叔二首¶
<pb:KR4d0089_WYG_008-7a>¶
束髪聞至道榮辱乆齊觀中年嬰世故巳復傲憂患閒¶
居雖荒寂几杖頗清晏悠悠閒晷景草草貧寢飯狂言¶
無為發濁酒醉自勸與君通家舊邇者頗屢見相望豈¶
云逺數舎隔異縣吾人師佛祖妙㫖得忍粲斂蔵避世¶
俗未免逢侮訕坐令鬢垂雪猶把從事版尺書每見警¶
妙語珠在貫復君進明徳同遂丘壑願¶
陳墟自古皇疆野實楚縣沃野接神畿荒溝漕淮甸民¶
風静而陋原隰平以逺我來逢艱歳禾黍秋色淺荒居¶
<pb:KR4d0089_WYG_008-7b>¶
困蛬蚓風雨老藜莧閉門謝車馬隠几親筆硯馬跡巷¶
泥深庖烟簷日宴深居窺老易妙理殊自玩困亨方寸¶
足夸安勞逺願乖離感歳月老色各滿面友道古所敦¶
尺書莫辭倦¶
　　秋日曬古城¶
秋日曬古城西風振塵埃出門何所之壊道連蒿萊飛¶
鳴雞犬稀破屋枯壕隈老圃理蔬畦晚甲瘦未開輸人¶
暮出城栖鵶一一回悵然心不怡歸坐勸一杯¶
<pb:KR4d0089_WYG_008-8a>¶
　　古意效東野二首¶
與君雖異坊秋凉各平分已遣月入牖更教風掃門照¶
君幌中寢拂君堂上塵綢繆似衣帶終日遶君身¶
扇不風自凉身不蘭自香深居不出門幽獨更清揚為¶
鵲栖君樹為燕巢君堂不食亦可飽况乃餐輝光¶
　　早稻¶
早稻如倒戈十穂八九折晩稻不及秀日炙根土烈踏¶
車激湖水車衆湖欲竭得泉如沸湯旱土濕未徹老農¶
<pb:KR4d0089_WYG_008-8b>¶
祝天工叩額眼垂血游雲不作雨風至輒散滅昊天未¶
悔禍牲玉無徒設誰能縛妖魃敕起龍潑刺¶
　　鳴蜩¶
鳴蜩嘒髙風逮夜且復静草蟲何為者落日鳴復逞隂¶
陽且戰争微物何所競化工執其機開闔惟所命朔雁¶
有行意肅肅如待令江河有舊渚寧畏風霜勁¶
　　書初涼夜至將曉(原注靈/夀寺作)¶
秋房燈火清人語乆已寂城逺不聞更警柝鳴未息横¶
<pb:KR4d0089_WYG_008-9a>¶
參已入地斗柄當天直乃知三更中市㕓已寂厯我時¶
守書几磨墨傾硯滳反覆小學書昏目如芒刺試尋隣¶
房僧鼻鼾背負壁體勞徑就枕冷夢分南北覺來寺鐘¶
鳴僧禮像前席須㬰聞梵唄木魚如叩石舉頭視東牖¶
朝日巳淡白反身起披衣神爽徤筋力亟來酒甕邉側¶
聼聲唧唧¶
　　秋日喜楊介吉老寄藥¶
閒坊逺市聲終日掩衡門惟有風中葉蕭騒終日聞午¶
<pb:KR4d0089_WYG_008-9b>¶
枕不成寐起坐無與言喜開故人書珍藥幸見存其方¶
受仙聖其效未易論豈惟蠲沉疴庶可輔本根珍重復¶
珍重厥價萬璵璠永年未可冀庶保無天昏¶
　　見黄仲達感秋意¶
秋風吹衡茅寂厯如荒村獨立無與語悲蟲鳴草根老¶
木經疾風枝葉僅得存踈䕃不滿地白日耿當軒北城¶
有黄仲眸子清不渾時能出秀句寳鐡雕璵璠念將舎¶
我去為吏國西京荒凉古中牟晝夜輪蹄奔青衫給吏¶
<pb:KR4d0089_WYG_008-10a>¶
役懐惡未易論强顔詭應接有抱誰能言從容來去間¶
無厭走黄昏(原注黄每相/訪常以昏夜)¶
　　服仙靈脾酒¶
冷氣侵吾髀趨拜劇苦艱仁哉神農氏遺藥驅恫瘝持¶
錢取之市易得如茒芫繁枝與芳葉盡取無可删貯之¶
白縑囊漬以壺酒寛七日以供飲跛曵皆翩躚呼兒謹¶
葢藏用此九轉丹平生誤信書安坐得老邅方書豈盡¶
信栁子固無言事固有然者豈容盡欺謾疾走非吾願¶
<pb:KR4d0089_WYG_008-10b>¶
且復補羸殘¶
　　孫志康許為南釀前日已聞糴米欣然作詩以問¶
　　之¶
平生一尊酒風月不可無謫官將十年一醉未易圖市¶
豈無旗亭官亦有酒壚薄乃捩齒酸一滳不可沽英英¶
孫夫子臭味真吾徒自云得異糵乃出粳稻腴歳乆精¶
粹出去者乃其粗醖釀纔浹日芳甘已盈壺傖人喻其¶
力若火經茅蘆此語真野陋殆出負販夫前日聞吉語¶
<pb:KR4d0089_WYG_008-11a>¶
糴米已在途每恨乏陳糯價直如買珠憐君乆客囊傾¶
倒無復餘假器走僕僮供我一笑娛欲為漉巾潜請學¶
滌器如作詩以訊之何日陳尊盂¶
　　夜書¶
黯黯夜烟青寥寥秋漢迥海月出天髙霜雲泊天静鶴¶
鳴知露寒樹影當軒正幽客獨未眠經牕夜聲磬¶
　　小雨¶
稍稍隂靄集肅肅春寒生牕燈耿初照小雨細無聲還¶
<pb:KR4d0089_WYG_008-11b>¶
來就温爐依然有故情燕坐悄無語軍城遞逺更¶
　　月夜懐陳永源¶
衆喧息遥夜爽氣漬煩襟殷勤低簷月入幌來相尋平¶
生學虚静每為多病侵卧想陳夫子幅巾修竹林¶
　　冬日放言二十一首¶
清冬萬境肅墻戸益蕭然薄寒惟可飲短景不容眠貧¶
厨烟火暖塵釡亦烹鮮且復養口體何勞更問天¶
湯餅慰朝餒三杯澆旦寒醉飽外何欲昏然宵就眠幽¶
<pb:KR4d0089_WYG_008-12a>¶
通夢有告黙存神自全蕭蕭松竹舎歳暮聊盤桓¶
風雨連江氣十月如深冬坐曹日暮歸宻室温爐紅惨¶
惨庭下日騷騷忩外風三杯容我醉萬事聴天工¶
小兒喜學書滿紙如塗鴉老婦寒不績當戸理琵琶樽¶
中有神物快㵼如流霞三杯任兀兀凍臉生春華¶
夘飲終日醉萬事付悠悠醺然據榻瞑簷雨方颼颼吾¶
事幸無急不醉欲何求顧謂婦與子酒盡為我謀¶
寒羊肉如膏江魚如切玉肥兔與奔鶉日夕懸庖屋嬉¶
<pb:KR4d0089_WYG_008-12b>¶
嬉顧妻孥滋味喉可欲謫官但强名比者何不足¶
酒聖卯時歡此語聞樂天安用苦了了白日供憂煎浮¶
世本幻妄空花電露然人間無實事惟醉庶幾焉¶
愈老愈嗜酒益醉益自然兩人同墜車醉者乃得全我¶
不但醉酒天和醉心源當其醉甚時更類癡與頑¶
至道與物反夫豈㑹俗心聖處有閫域扃鑰一何深時¶
時資美酒可得及其門送君者既返君駕胡可尋¶
清晨坐官舎官舎復何有離披經雨菊蕭踈委風柳飽¶
<pb:KR4d0089_WYG_008-13a>¶
食或至睡涉筆無可否油然有好懐日暮歸飲酒¶
日暮歸飲酒兒女戲我前須㬰徑三酌據榻已欣然老¶
妻坐我傍餚胾已炮煎大勝劉伶婦區區為酒錢¶
我初謫官時帝問司酒神曰此好酒徒聊給酒養真去¶
國一千里齊安酒最醇失火而遇雨仰戴天公仁¶
吾腹如鴟夷但滿貯醇酒外圓故不滯中静一無有紛¶
紛千百輩納若一塵垢下而至真源保之故難朽¶
淮陽名都㑹爽塏太昊墟最愛西城道汪汪數頃湖古¶
<pb:KR4d0089_WYG_008-13b>¶
木巢翠鳥清濠見游魚幽居多不愜懐我平生娛¶
靈通古叢林他日休吾車出門循古城荒圃畦寒蔬手¶
種堂下花頗已數尺餘何人攬其華故人應念予¶
塞向乆室處帟幕亦復周温爐熾薪炭永夜炎光流五¶
更屋霜重重衾如無裘興懐無衣子卒歳聊優游¶
陶潜經世才齟齬不得肆彼寧徒嗜飲有藴託諸醉時¶
時吐髙詞頗復見一二義熈書甲子此意有涇渭¶
葛公葢世才功業亦云偶世無左將軍老作躬耕叟皇¶
<pb:KR4d0089_WYG_008-14a>¶
天挺竒産必使有所受珠玉在山淵終為王府有¶
秦人焚詩書意欲遂絶滅六經至今存何曽損毫髪興¶
衰有天理人力自淺拙不憂驪山墓回首遭發掘¶
元子本豪爽頗復有俗氣孟嘉亦可人乃與較權勢崛¶
强盡百年究竟成何事江左無英雄汝得免徒𨽻¶
淵明非無心似以酒忘憂如以藥愈疾未佳寜免憂我¶
直好飲耳與世本悠悠人間有何事奚足煩杯甌¶
　　四月望日自孝悌坊遷冠葢孫氏第¶
<pb:KR4d0089_WYG_008-14b>¶
青蕪滿古城白日照大澤街荒雞犬閙市逺喧閧寂中¶
有騰騰者淮陽四年客坐偷太倉粟穩睡而飽食平生¶
願陳力衰老困逼迫何曽一可意但有百無益偷安淺¶
夫志茍且志士惜窮通有天理誓不安茍得朱陽方肇¶
序春去無轍迹悵此復幾時撫事三歎息¶
　　謫官¶
謫官成吏隱古寺度髙秋寒燈明夜室清坐聞更籌裘¶
葛屢往還感彼歳月遒吾意方有㑹誰能賦離憂¶
<pb:KR4d0089_WYG_008-15a>¶
　　十月二十二日晩作三首¶
黯黯東牖闇寂寂吾廬閒粗糲飽婦子苜蓿無餘盤雁¶
急天欲雨雞栖日巳寒老人䄂手坐一杯聊自寛¶
天寒聊飲酒再酌已停觴豈不欲酣暢要使夜腹康意¶
得樂有餘偶然不必長寄身造化中勿使天和傷¶
蓬蓽無奥處北風利戈鋋空爐有微火且復與周旋酒¶
隱柴桑叟醉吟渭上賢二士忽已逺遺風載陳編¶
　　題壁¶
<pb:KR4d0089_WYG_008-15b>¶
命駕欲詣客欲去復遲遲事幸無甚急何用勞驅馳家¶
貧幸有酒亦畧具鮮肥且復東窻下髙歌醉而嬉¶
　　夜坐¶
萬籟聲乆寂三更霜已寒老人袖手坐一氣中自存自¶
得此中趣不與兒曹論但有老孟光相對亦無言¶
　　任仲微閲世亭¶
志士抱竒䇿常苦不得伸及其利害出倐已亡其人今¶
古同此恨愚智竟誰分哀哉老任公英魄乆已淪惟餘亭¶
<pb:KR4d0089_WYG_008-16a>¶
下柏閲世盤深根紛紛凡草木幾變秋與春朝菌與蟪¶
蛄盡死我獨存任公不及見見其賢子孫請君利斯竒¶
仍復大其門¶
　　感懐¶
枯樹桓司馬五桞陶徴君微木何足道所歎此兩人一¶
埋柴桑骨一為九錫臣榮辱俱已矣芳穢萬世聞¶
　　次韻題李援舫子¶
紫髯不復見故宫無入門元子亦寂寞一丘弔遺魂興¶
<pb:KR4d0089_WYG_008-16b>¶
亡兩夢幻今古一朝昏念當置是事盡此舟中樽¶
　　秋感二首¶
秋日無逺暉秋草無羙姿殘蛩弔白日寒鳥悲空枝時¶
節一如此余出悵安歸强歌不成音還坐空涕垂感動¶
百慮遊觸心遂紛披棄捐勿復道日暮眠吾帷¶
秋山多逺聲日暮尤百態鳴風落髙樹清澗㵼寒瀬鳴¶
蜩黙誰憐瘖死不償罪蛩啼獨不已有愬未逢觧天時¶
激汝曹寧自知進退吹嘘成踴躍芻狗忌撤祭庭空月¶
<pb:KR4d0089_WYG_008-17a>¶
宵掛園冷露晨沛嗟哉心雖忘俯事還感慨¶
　　夜思¶
江邉鸕鷀嗚栖我屋南樹夜深風霜寒呼鳴自相語樹¶
頭鴉翼動樹杪雁行度朦朧見江山一一翻飛去¶
　　嘲南商¶
兩䄂全匹帛望知江淮客深藏計算苦好鬬意氣窄愁¶
逢湯餅盌遇鮓論甕咋市南沽茅柴歸店兩顴赤¶
　　種芭蕉¶
<pb:KR4d0089_WYG_008-17b>¶
幽居玩芳物自種兩芭蕉空山夜雨至滴滴復蕭蕭凉¶
葉泛朝露芳心展夕飈東堂日虛静秀色慰無聊¶
　　無題¶
蔌蔌鳴葉下初無風過之流年一如此慷慨使心悲平¶
日談堯舜立朝羞自私温爐煖老客聊復此棲遲¶
　　大雨十日不止五月十八日晩始霽¶
昊穹忽悔禍滛雨霽今夕峯嶺舒紫翠雲天麗金碧深¶
蛙鳴逺汪涼葉墜餘滴漏屋百不憂宵眠始安席¶
<pb:KR4d0089_WYG_008-18a>¶
　　天運¶
天運不暫止何啻過隙駒向來簷前日忽巳牆東隅樂¶
者苦其疾憂者怨其舒由來盛與衰變滅皆須臾¶
　　悼逝¶
結髪為夫婦少年共飢寒我迂趋世拙十載困微官男¶
兒不終窮㑹展淩風翰相期脱﨑嶇一笑紓艱難秋風¶
摧芳蕙既去不可還滳我眼中血悲哉摧肺肝兒稚立¶
我前求母夜不眠我雖欲告之哽咽不能言積金雖至¶
<pb:KR4d0089_WYG_008-18b>¶
斗紆朱走華軒失我同心人撫事皆悲酸積日而成時¶
積時更成年山海㑹崩竭音容永茫然¶
　¶
　¶
　¶
　¶
　¶
　柯山集巻八¶
